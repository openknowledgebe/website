---
date: '2014-09-25T10:40:36+00:00'
author: 'Pieter Colpaert'
title: 'E-gov awards Agoria (nl)'
tags:
  - 'open data'
---

Verdient jouw project een e-gov award in 2014?

Agoria ICT organiseert ook dit jaar de e-gov Awards om de meest verdienstelijke informatiseringsprojecten van de publieke overheidsdiensten in de bloemetjes te zetten.  
Naast een award voor **innovatie**, **gebruiksvriendelijkheid**, **rendabiliteit** en **samenwerking** zal er deze editie van de e-gov Awards voor de eerste keer ook een award voor **gebruik van open data** toegekend worden.

Maar het uiteindelijke doel blijft uiteraard om projecten te belonen die zowel voor de overheid als voor de gebruiker (burger of onderneming) een tijds- en middelenbesparing opleveren.  
De administratie moderniseert in de eerste plaats om burgers, bedrijven en ambtenaren een efficië ;nte service aan te bieden.

Agoria wil net als de voorbije jaren alle operationele e-gov projecten uitnodigen om mee te dingen naar de e-gov Awards.

Dit jaar worden er dus **zes e-gov Awards** toegekend en komen opnieuw alle projecten in aanmerking voor elke award.

Dus doe zeker mee en moedig uw collega’s en/of uw medewerkers zeker aan hun kandidatuur in te dienen voor de e-gov Awards 2014.

De felbegeerde prijzen worden dit jaar officieel uitgereikt tijdens de e-gov gala-avond die doorgaat op donderdag 4 december 2014.

**_Hoe deelnemen ?_**

Deelnemen is net als andere jaren heel eenvoudig !  
Op [www.egovawards.be](http://www.egovawards.be) vindt u het inschrijvingsformulier en alle nuttige inlichtingen zoals het wedstrijdreglement.

**Let op : De deadline voor het indienen van uw dossier is vrijdag 3 oktober !**

Wij hopen dat de jury u als één van de winnaars op onze Award-avond mag bekronen.

Alvast veel succes !
